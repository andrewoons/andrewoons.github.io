---
layout: post
title:  "Waarom Florin uit de polder komt"
date:   2016-09-23 14:38:00 +0100
categories: florin
---
<img src="https://cdn-images-1.medium.com/max/1600/1*TALdig3hYCHpIU3zppHAsg.png" width="400" />
<br /><br />
**Hoofdpijn van het hoofdrekenen**

Toen wij (Bas en Andre) in ons eindexamenjaar zaten, gingen we vaak een weekend chillen bij vrienden die al studeerden. Tijdens zo’n weekend geef je als groep natuurlijk de hele tijd geld uit aan van alles: feestjes, garderobe, bier, snackbar. In de trein terug begon gelijk de Grote Rekensom: wie had ook alweer wat betaald? Berichtjes met IBAN nummers bleken de perfecte manier om de vibes van een tof weekend helemaal weg te zuigen.

Na een paar dagen wilden we dan ook wel weten of iedereen het geld had overgemaakt. Bij het openen van onze bankierenapp waren we iedere keer weer verbaasd: wat moeten wíj met die IBAN nummers en onbegrijpelijke afkortingen? We wilden gewoon in één oogopslag zien of Bas die zaterdagavond weer op z’n rekening had staan.

**Transacties voor een nieuwe generatie**

Het is toch heel bizar dat de financiele wereld niet is meegegaan met andere industrieen, zoals muziek (Spotify), entertainment (Netflix) en mobiliteit (Uber). Daar zijn andere jonge bedrijven bezig om het wiel opnieuw uit te vinden, omdat wij (zo’n nieuwe generatie) gewoon heel anders tegen de wereld aankijken. Als we vandaag opnieuw gaan bedenken hoe je het best waarde kan overdragen tussen personen, of desnoods tussen personen en bedrijven, verzin je toch geen acceptgironummers en machientjes voor bij je Internetbankieren?

Met nog veel meer van dit soort anekdotes in ons achterhoofd hebben we de eerste versie van Florin bedacht: een app die het gewoon makkelijk maakt om rekeningen te delen en geld terug te vragen. Maar we hebben wel een groter doel. Daarnaast willen we met Florin meer context aan je betalingen geven, omdat bankierenapps alleen maar rare codes laten zien. Met context bedoelen we dat je bijvoorbeeld meteen kan zien met welk groepje je de rekening hebt gedeeld, en waarvoor het was.

**Sneller is niet altijd beter**

Waarom banken dit niet gewoon zelf doen? Omdat die context niet interessant voor ze is. De financiële sector focust zich op transacties van IBAN naar IBAN. Mensen zijn nummertjes. Zij zijn niet bezig met onze onvergetelijke zaterdagavond in Groningen, maar met het vergroten van hun eigen marge of dat van hun grootste klanten (bedrijven). Zo zijn banken bijvoorbeeld superblij dat pinnen nu 2 in plaats van 10 seconden duurt, want het levert winkeliers 20% meer omzet per dag. Dat het ons als consument tijd scheelt is eigenlijk gewoon bijvangst.

Misschien vraag je je af waarom wij dan niet bij een bank werken. Dat had gekund, zeker. Maar als je niet in de grote stad opgroeit waar de afleiding voor het oprapen ligt, ga je je eigen ideeën uitwerken. Sinds wij bij elkaar in de klas zaten, hebben we heel veel geëxperimenteerd met het bouwen van websites en apps. Dus waarom zouden we bij een log bedrijf gaan werken, als we de oplossing ook zelf kunnen bouwen? Bovendien zijn we ook nog eens zelf de doelgroep.

In onze volgende post leggen we meer uit over onze missie met Florin. In de tussentijd kan je [Florin downloaden ⚡️](https://florinapp.com)! 